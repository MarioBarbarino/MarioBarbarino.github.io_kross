---
title: 'Dimitri Milleri: “E se anche non chiedessi niente”'
created_at: 2020-10-03 05:00:00.000000000 Z
author: Nazione Indiana
layout: post
original_link: https://www.nazioneindiana.com/2020/10/03/poesie-dimitri/
---

<div class="page" title="Page 33">
<div class="layoutArea">
<div class="column">
<p>&nbsp;</p>
<p><img class="aligncenter size-full wp-image-86515" src="https://www.nazioneindiana.com/wp-content/2020/10/9788885583412_0_0_626_75.jpg" alt="" width="405" height="626" srcset="https://www.nazioneindiana.com/wp-content/2020/10/9788885583412_0_0_626_75.jpg 405w, https://www.nazioneindiana.com/wp-content/2020/10/9788885583412_0_0_626_75-194x300.jpg 194w, https://www.nazioneindiana.com/wp-content/2020/10/9788885583412_0_0_626_75-250x386.jpg 250w, https://www.nazioneindiana.com/wp-content/2020/10/9788885583412_0_0_626_75-200x309.jpg 200w, https://www.nazioneindiana.com/wp-content/2020/10/9788885583412_0_0_626_75-160x247.jpg 160w" sizes="(max-width: 405px) 100vw, 405px" /></p>
<p>&nbsp;</p>
<p style="text-align: justify;">Ospito qui alcuni estratti dalla raccolta <em>Sistemi</em> di <strong>Dimitri Milleri</strong>, pubblicata da <em>Interno Poesia</em>, insieme ad un frammento della prefazione di <strong>Maria Borio</strong>.</p>
</div>
</div>
</div>
<p>&nbsp;</p>
<div class="page" title="Page 7">
<div class="layoutArea">
<p style="text-align: center;"><strong>SISTEMI</strong></p>
<p>&nbsp;</p>
<div class="column">
<p style="text-align: justify;">«[&#8230;] Il libro ha un titolo importante: una parola che rimanda alla fisica e alla metafisica; fa intuire che la raccolta si vorrebbe proporre come un’esplorazione fisica e metafisica della vita. Diviso in tre parti – <em>Detentivi</em>, <em>Complessi</em> e <em>Chiusi</em> – il libro è articolato come una specie di planetario con la forma di un’ellisse. Seguirne il percorso assomiglia al fenomeno di una reazione a rilascio prolungato, con punti contratti e distesi che rappresentano i fuochi dell’ellisse e innescano una serie di rispecchiamenti: tra coscienza e incoscienza a livello metafisico, tra mondo interno e esterno a livello fisico, tra doppie serie di contrappunto a livello musicale. Una chiave di lettura per entrare nella dinamica ellittica di <em>Sistemi</em> è, infatti, proprio la musica. La composizione e il ritmo, dati da fratture e ricuciture, richiamano quei brani che studiano una trama dove si allacciano lo spezzato e il flusso: <em>Folk songs</em> di Luciano Berio, <em>Lo spazio inverso</em> di Salvatore Sciarrino, In<em> the Bleak Midwinter</em> di Jacob Collier, <em>Fratres</em> di Arvo Pärt. Come ci rappresentano questi sistemi, in cui il flusso dell’esistenza si articola a uno spezzato, in cui il vivere è intramezzato da momenti di coscienza del vivere? [&#8230;]»</p>
<p style="text-align: right;"><em>Maria Borio</em></p>
</div>
</div>
</div>
<p>&nbsp;</p>
<p>&nbsp;</p>
<div class="page" title="Page 33">
<div class="layoutArea">
<div class="column">
<p style="text-align: center;">da <strong><span style="letter-spacing: 0.05em;">DETENTIVI</span></strong></p>
<p>&nbsp;</p>
<p>La gerarchia delle valute, il trust, le transazioni</p>
<p>e il decumano, e i buoni e il cardo illimpidiscono</p>
<p>nel fitto della spiaggia.</p>
<p>Non è erroneo nei nomi dei lidi l’ammiccamento</p>
<p>all’Est citato male: qui il nirvana</p>
<p>muove da un vuoto proposizionale, cambia segno,</p>
<p>vuole il rituale rigido, il gesto muto, cerca</p>
<p>l’estuario della specie.</p>
<p>Diventa fede discreta: sbriciola sul volto</p>
<p>di chi la dice,</p>
<p>fonda reliquie misere:</p>
<p>la cassa, il tanga, il flyer, la prevendita</p>
<p>col santo e la risata composta.</p>
<p>Ci entrano dentro come l’olio nell’acqua, cercando</p>
<p>l’andatura più esatta, un volto buono, ma le cause,</p>
<p>la relazione e il senso a forza si ritraggono</p>
<p>coi gasteropodi nei pyrex.</p>
</div>
</div>
</div>
<p>&nbsp;</p>
<p>&nbsp;</p>
<p style="text-align: center;">da <strong><span style="letter-spacing: 0.05em;">COMPLESSI</span></strong></p>
<p>&nbsp;</p>
<p><span style="letter-spacing: 0.05em;">IV</span></p>
<p>&nbsp;</p>
<div class="page" title="Page 41">
<div class="layoutArea">
<div class="column">
<p>O era un figlio invece quel reagente?</p>
<p>Se così fosse quel che è bene</p>
<p>è far calare la sordina:</p>
<p>farà da solo il feltro, ogni rimorso</p>
<p>si oscurerà così che il bimbo possa</p>
<p>lanciare calmo i missili, spargere il sale</p>
<p>sul crisma per sempre, come la grazia</p>
<p>di chi ha lavato via da sé ogni scrupolo.</p>
</div>
</div>
</div>
<p>&nbsp;</p>
<p>&nbsp;</p>
<p style="text-align: center;">da <strong>CHIUSI</strong></p>
<p>&nbsp;</p>
<div class="page" title="Page 58">
<div class="layoutArea">
<div class="column">
<p>Tavole nere, un’araldica</p>
<p>fissa sul segno meno, un giustapporsi</p>
<p>di cuspidi contrarie, come sai.</p>
<p>Geni monotoni, che poi significa</p>
<p>magre combinazioni.</p>
<p>E se anche non chiedessi niente, il corpo</p>
<p>abbarbicato in dure geometrie,</p>
<p>sarebbe già messaggio —</p>
<p>e quanto costi trovare i pigmenti</p>
<p>in questo nero davvero non so</p>
<p>se tu lo sappia o meno,</p>
<p>né so cosa sperare</p>
<p>“ho imparato</p>
<p>come i pronomi si confondano in un rito</p>
<p>che non si dà deviare”.</p>
<p>&nbsp;</p>
<p>(la frase mulinata per sentire</p>
<p>se l’ansia di servirti non coincida</p>
<p>col peso da fugare)</p>
</div>
</div>
</div>
<p>&nbsp;</p>
<p>***</p>
<p>&nbsp;</p>
<div class="page" title="Page 62">
<div class="layoutArea">
<div class="column">
<p><em>Ne siamo usciti male</em> solo questo</p>
<p>vorrebbero scambiarsi e non lo fanno.</p>
<p>Lo sanno e non lo dicono il fantasma</p>
<p>di aver potuto essere, cambiare:</p>
<p>sanno che passa, raramente appare</p>
<p>come un Saturno, un astro innominato.</p>
<p>&nbsp;</p>
<p>In ogni modo l’hanno preservato</p>
<p>dai moti centrifughi della lingua</p>
<p>posticipando morti, collisioni</p>
<p>già consumate altrove, mentre sotto</p>
<p>come una velatura, mollemente</p>
<p>nidificava il parassita, l’evidenza</p>
<p>&nbsp;</p>
<p>che alcune volte non puoi fare niente.</p>
</div>
</div>
</div>